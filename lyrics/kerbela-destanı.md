# Kerbela Destanı

Şair: Kaplani (Hasan Kaplan)

## Sözler

```
Yüreğimi parça parçam ayırdım,
Biri Kerbela'nın çölünde kaldı.
Biri yola çıktı Şam diyarına,
Biri Muaviye elinde kaldı.

Biri gitti Hacı Bektaş yurduna,
Takılıp da erenlerin ardına.
Biri Pir Sultan'ın düştü derdine,
Biri Hızır Paşa elinde kaldı.

Biri Pir Sultan'ın düştü derdine,
Biri Hızır Paşa elinde kaldı.
Biri Börklüceylen yanarken köze,
Biri Bedreddin'le vardı Serez'e.
Biri Nazım ilen geldi göz göze,
Birim ozanların dilinde kaldı.

Biri dalgasında Karadeniz'in,
Birini Nesimi'nin adına yüzün
Kan deryalarında birini ezin,
Biri Kızıldere yolunda kaldı.

Kan deryalarında birini ezin,
Biri Kızıldere yolunda kaldı.
Biri sır vermeyip serinden oldu,
Biri çiçek idi Munzur'da soldu.
Biri yıldız gibi gözden kayboldu,
Biri Nurhak'ların gölünde kaldı.

Biri dedi sayılmayız parmakla,
Biri dedi tükenmeyiz kırmakla.
Biri dedi ölür müyüm vurmakla,
Biri can ağacının dalında kaldı.

Biri dedi unuttun mu Maraş'ı,
Orda aktı mazlumların gözyaşı.
Biri ileriye yürüttü başı,
Biri bedeninin solunda kaldı.

Biri karanlıktan çıkıp ağarır,
Biri canlı aydınlığa seğirir.
Biri Yunus ile hakkı çağırır,
Biri Kaplani'nin telinde kaldı.
```
