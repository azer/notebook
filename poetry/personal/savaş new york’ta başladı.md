# savaş new york'ta başladı

```
Savaş başladı. 
İlk kurşun Manhattan’da atıldı.
İki aylık hamileydi Megan, 
hiç düşünmeden vermişti o kararını.

Savaş New York’ta başladı.
Tren raylarında, 
telefon hatlarında, 
uzakların yıldızlıklarında, uzakların uçsuz bucaksızlığında, uzakların okyanuslarında dört nala
Amsterdam’a sıçradı. 

Bir adam bisikletinden indi.
Bir başkası tetiği çekti.
Savaş artık Paris’teydi.

Ay Sahara’nın etrafında dolandı
Savaş dört nala vardığı İstanbul’da
Bir kış günü Hrant’ın göğsüne saplandı.

Bir kış günü
Manhattan’da çıkan savaş
Tabanı delik bir ayakkabıya sızdı.

Bir kış günü
Babam televizyonda yerde yatan bir babayı gördü.

Bir kış günü
Babam mutfakta sessizce ağladı.

Savaş New York’ta
Savaş Amsterdam’ın sokaklarında
Savaş İstanbul’da başladı.

Megan öğle yemeğini masa başında yaptı
Van o gece bir fırın açmayı tasarladı
Hrant sokak ortasında kurşunlandı. 

Savaş New York’ta başladı
Ve sonunda Bağdat’ta bir kız çocuğunu sakat bıraktı. 

Savaş New York’ta başladı
Muhammet Christian’a kokain sattı. 

Savaş New York’ta başladı
Bir bebek cesedi Bodrum sahilinde bulundu. 

Savaş New York’ta başladı.
Aynı yıl iflas etti Megan'ın ajansı
Van sonunda yeni bir ev aldı ve
Muhammed en yakın arkadaşını bıçakladı. 
```
